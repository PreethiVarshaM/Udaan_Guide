---
title: "कहानी सो रही है"
category: "Poetry"
date: "2021-01-28 10:00:00 +09:00"
desc: ""
thumbnail: "./images/.jpg"
authors: "Amit Vikram Sharma"
starred: "false"
alt: "कहानी सो रही है"
---

दिनभर धूप में भागी हुई                                   
तो कोई सारी रात जागी हुई                                                       
कहानी सो रही है                                  
हर कहानी सो रही है|                               
कोई आरामपसंद थी जो सारे वक़्त                                     
सुस्ता रही थी                                         
तो कोई मेहनतकश थी जो सारे वक़्त                                   
पसीना बहा रही थी                                                                           
##                        
हर कहानी की अलग कहानी रही होगी                                                                     
पर अंजाम सबका एक ही हैं                                                              
थकान होगी सबकी अलग-अलग                                                                    
पर ली गयी जम्हाईयाँ एक ही हैं                                                                     
इसीलिए तो हाल-फिलहाल                                         
हर कहानी सो रही हैं |                                                     